---
format: typst
lang: el
---
```{=typst}
#set text(font: "Noto Serif", lang: "el")
#let tbox(title, body) = rect(fill: luma(240), stroke: 1pt + gray, radius: 6pt, inset: 10pt)[
  #text(weight: "bold")[#title]
  #v(5pt)
  #body
]

#set list(indent: 18pt)
#set enum(indent: 18pt)
#set page(
  numbering: "1 / 1",
  number-align: center,
  margin: (x: 2.3cm, y: 2cm)
)

#align(center)[
  #text(size: 16pt, weight: "bold")[2η ΕΡΓΑΣΙΑ]
  #v(8pt)
  #text(size: 12pt)[ΜΑΘΗΜΑ: Μεθοδολογία Εκπαιδευτικής Έρευνας]
]

#v(12pt)
```

**Εργασία 2:** Σχεδιασμός ερευνητικής πρότασης  
**Ημερομηνία Παράδοσης:** Πέμπτη 5 Φεβρουαρίου (ώρα: 23:59)

\

### 1. Οδηγίες

**Βήμα 1: Σχηματισμός ομάδας και επιλογή θέματος**

- Σχηματίστε ομάδες μέχρι 3 ατόμων.

- Επιλέξτε ένα θέμα σχετικό με την προσχολική εκπαίδευση που σας ενδιαφέρει
  (π.χ. «παιχνίδι και κοινωνική ανάπτυξη», «χρήση τεχνολογίας στο νηπιαγωγείο»,
  «γλωσσική ανάπτυξη», «ρόλος της οικογένειας»).
- Στόχος της εργασίας δεν είναι η διεξαγωγή της έρευνας, αλλά ο σωστός σχεδιασμός της. Καλείστε να αποδείξετε ότι
  μπορείτε να επιλέξετε τη σωστή μέθοδο δειγματοληψίας και το κατάλληλο εργαλείο μέτρησης για να απαντήσετε σε ένα
  συγκεκριμένο παιδαγωγικό ερώτημα. Στην ουσία, καλείστε να δημιουργήσετε ένα
  προσχέδιο επιστημονικού πλάνου για μία μελέτη που θα θέλατε να
  πραγματοποιήσετε.

### 2. Δομή εργασίας

#### ΜΕΡΟΣ 1: ΕΙΣΑΓΩΓΉ

- **Τίτλος εργασίας:** Διαλέξτε έναν κατάλληλο τίτλο για την εργασία σας.

- **Το πρόβλημα:** Περιγράψτε εν συντομία (1-2 παράγραφοι) ένα πρόβλημα που
  παρατηρείται στο νηπιαγωγείο. Μπορείτε να χρησιμοποιήσετε ως βάση την
  προηγούμενη εργασία ή να βρείτε ένα καινούριο θέμα.

#### ΜΕΡΟΣ 2: ΒΙΒΛΙΟΓΡΑΦΙΚΗ ΑΝΑΦΟΡΑ

- Βρείτε τουλάχιστον **τρεις** επιστημονικές πηγές σχετικές με το θέμα σας.
- Παρουσιάστε τον τρόπο με τον οποίο ανασύρθηκαν οι συγκεκριμένες πηγές
  (π.χ. google scholar με συγκεκριμένους όρους αναζήτησης).
- Κατασκευάστε έναν πίνακα με τρεις στήλες:
  - Τίτλος επιστημονικής πηγής.
  - Περιοδικό/αποθετήριο από όπου ανασύρθηκε.
  - Σύντομη περιγραφή και αιτιολόγηση συμπερίληψης στην βιβλιογραφική σας
    αναφορά (γιατί είναι σχετική με το θέμα και ποια τα σχετικά ευρήματα).

#### ΜΕΡΟΣ 3: ΜΕΘΟΔΟΛΟΓΙΑ

- **Πληθυσμός στόχος:** Ποιον πληθυσμό αφορά η έρευνά σας; Για παράδειγμα, όλους
  τους μαθητές νηπιαγωγείου της Φλώρινας.
- **Δειγματοληψία:**
  - Ποια μέθοδο δειγματοληψίας θα ακολουθούσατε και γιατί;
  - Περιγράψτε βήμα-βήμα πώς θα πραγματοποιούσατε τον επιλεγμένο τρόπο
    δειγματοληψίας στα πλαίσια της δικής σας μελέτης.
- **Όργανο:**
  - Ποιον τύπο εργαλείου θα χρησιμοποιήσετε για τη μελέτη σας
    (π.χ. ερωτηματολόγιο) και γιατί;
  - Παρουσιάστε ένα σύντομο παράδειγμα του οργάνου που θα χρησιμοποιήσετε. Για
    παράδειγμα, αν πρόκειται για ερωτηματολόγιο, παρουσιάστε πέντε ερωτήσεις που
    θα μπορούσε να περιλαμβάνει και τις πιθανές επιλογές.
- **Έλεγχος ποιότητας:**
  - Πώς θα ελέγχατε την **εγκυρότητα** του οργάνου σας;
  - Πώς θα ελέγχατε την **αξιοπιστία** του οργάνου σας;
