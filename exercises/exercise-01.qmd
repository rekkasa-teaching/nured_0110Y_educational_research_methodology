---
format: typst
lang: el
---
```{=typst}
#set text(font: "Noto Serif", lang: "el")
#let tbox(title, body) = rect(fill: luma(240), stroke: 1pt + gray, radius: 6pt, inset: 10pt)[
  #text(weight: "bold")[#title]
  #v(5pt)
  #body
]

#set list(indent: 18pt)
#set enum(indent: 18pt)
#set page(
  numbering: "1 / 1",
  number-align: center,
  margin: (x: 2.3cm, y: 2cm)
)

#align(center)[
  #text(size: 16pt, weight: "bold")[1η ΕΡΓΑΣΙΑ]
  #v(8pt)
  #text(size: 12pt)[ΜΑΘΗΜΑ: Μεθοδολογία Εκπαιδευτικής Έρευνας]
]

#v(12pt)
```

**Εργασία 1:** Ποιοτικές και ποσοτικές μέθοδοι -- Κριτική ανάλυση της βιβλιογραφίας  
**Ημερομηνία Παράδοσης:** Πέμπτη 20 Νοεμβρίου (ώρα: 23:59)

\

### 1. Οδηγίες

**Βήμα 1: Σχηματισμός ομάδας και επιλογή θέματος**

* Σχηματίστε ομάδες μέχρι 3 ατόμων.

* Επιλέξτε ένα θέμα σχετικό με την προσχολική εκπαίδευση που σας ενδιαφέρει
  (π.χ. «παιχνίδι και κοινωνική ανάπτυξη», «χρήση τεχνολογίας στο νηπιαγωγείο»,
  «γλωσσική ανάπτυξη», «ρόλος της οικογένειας»).

**Βήμα 2: Εντοπισμός επιστημονικών άρθρων**

* Χρησιμοποιήστε τις παρακάτω πηγές (επιστημονικά περιοδικά) για την άντληση
  βιβλιογραφίας. Οι σύνδεσμοι οδηγούν στο αρχείο των περιοδικών, δηλαδή στη
  λίστα όλων των προηγούμενων τευχών που δημοσιεύθηκαν:

  1. _Επιστημονική Επετηρίδα του Παιδαγωγικού Τμήματος Νηπιαγωγών της Σχολής Επιστημών Αγωγής του Πανεπιστημίου Ιωαννίνων_ [[σύνδεσμος](https://ejournals.epublishing.ekt.gr/index.php/jret/issue/archive)]
  2. _Έρευνα στην Εκπαίδευση_ [[σύνδεσμος](https://ejournals.epublishing.ekt.gr/index.php/hjre/issue/archive)]
  3. _Προσχολική & Σχολική Εκπαίδευση_ [[σύνδεσμος](https://ejournals.epublishing.ekt.gr/index.php/education/issue/archive)]
  4. _Ερευνώντας τον Κόσμο του Παιδιού_ [[σύνδεσμος](https://ejournals.epublishing.ekt.gr/index.php/omep/issue/archive)]
  5. _Διάλογοι! Θεωρία και Πράξη στις Επιστήμες Αγωγής και Εκπαίδευσης_ [[σύνδεσμος](https://ejournals.epublishing.ekt.gr/index.php/dialogoi/issue/archive)]

* Χρησιμοποιώντας τις βάσεις δεδομένων που προτάθηκαν (ή/και τη βιβλιοθήκη του
  Πανεπιστημίου ή οποιαδήποτε άλλη πηγή θέλετε), εντοπίστε τουλάχιστον:
  
  * **επτά (7) ερευνητικά άρθρα**, αν είστε σε ομάδα των 3 ατόμων
  * **έξι (6) ερευνητικά άρθρα**, αν είστε σε ομάδα των 2 ατόμων
  * **τρία (3) ερευνητικά άρθρα**, αν δεν ανήκετε σε ομάδα

  που σχετίζονται άμεσα με το θέμα σας.

* _**Σημείωση 1**: Ο κύριος στόχος της εργασίας είναι η **ανάλυση** των άρθρων και
  όχι η διαδικασία αναζήτησης. Ο στόχος δεν είναι η εξαντλητική έρευνα, αλλά ο
  εντοπισμός κατάλληλων παραδειγμάτων για μεθοδολογική ανάλυση._
* _**Σημείωση 2**: Τα άρθρα ΔΕΝ χρειάζεται να είναι όλα ίδιας
  μεθοδολογίας. Ιδανικά, προσπαθήστε να βρείτε έναν συνδυασμό ποιοτικών και
  ποσοτικών μελετών, εάν αυτό είναι εφικτό για το θέμα σας._
* _**Σημείωση 3**: Τα άρθρα που θα χρησιμοποιήσετε δεν είναι απαραίτητο να είναι
  στα ελληνικά. Αν θέλετε, μπορείτε να χρησιμποιήσετε και τη διεθνή βιβλιογραφία
  (π.χ. από το Google Scholar)._

### 3. Δομή εργασίας

#### ΜΕΡΟΣ 1: ΕΙΣΑΓΩΓΗ (Περίπου 1 σελίδα)

* **Το θέμα μας:** Παρουσιάστε το θέμα που επιλέξατε.

* **Γιατί είναι σημαντικό:** Εξηγήστε σύντομα (1-2 παράγραφοι) γιατί αυτό το
  θέμα είναι σημαντικό για έναν/μία μελλοντικό/ή νηπιαγωγό.

#### ΜΕΡΟΣ 2: ΣΧΟΛΙΑΣΜΕΝΗ ΒΙΒΛΙΟΓΡΑΦΙΑ (Περίπου 2-4 σελίδες)

*Για κάθε ένα από τα άρθρα που θα εντοπίσετε, πρέπει να παρέχετε τις εξής πληροφορίες:*

1. **Πληροφορίες σχετικά με το άρθρο**: Τίτλος, συγγραφείς, περιοδικό,
   χρονολογία και σύνδεσμος (link).
2. **Ερευνητικός σκοπός:** Ποιος ήταν ο κύριος σκοπός ή το ερευνητικό ερώτημα
    της μελέτης;
3. **Μεθοδολογική «ταυτότητα»:**
    * **Παράδειγμα:** Ήταν η έρευνα ποσοτική ή ποιοτική;
    * **Ερευνητικός σχεδιασμός:** Τι είδους σχεδιασμό χρησιμοποίησε; (π.χ.,
      πειραματικός, μελέτη συσχέτισης, μελέτη περίπτωσης, Εθνογραφία, κ.λπ.).
    * **Τεκμηρίωση:** *Γιατί* την κατατάσσετε έτσι; Ποιες «ενδείξεις» βρήκατε
      στο άρθρο (π.χ., «οι ερευνητές συνέλεξαν δεδομένα με συνεντεύξεις»,
      «χρησιμοποίησαν στατιστική ανάλυση σε 100 παιδιά», «χώρισαν τα παιδιά σε
      ομάδα ελέγχου και πειραματική ομάδα»).
4.  **Δείγμα (συμμετέχοντες):** Ποιοι μελετήθηκαν; (π.χ., «20 νήπια, 4-5 ετών,
    σε ένα δημόσιο νηπιαγωγείο της Φλώρινας»).
5.  **Βασικά ευρήματα:** Σε 1-2 προτάσεις, ποιο ήταν το κύριο
    συμπέρασμα (απάντηση στο ερευνητικό ερώτημα);

#### ΜΕΡΟΣ 3: ΣΥΝΘΕΣΗ -- ΑΝΑΣΤΟΧΑΣΜΟΣ (Περίπου 1-2 σελίδες)

Αφού έχετε αναλύσει και όλα τα άρθρα που εντοπίσατε, απαντήστε στις παρακάτω ερωτήσεις:

1. **Μεθοδολογικό τοπίο:** Κοιτάζοντας τα άρθρα σας, τι είδους έρευνα
   (ποιοτική ή ποσοτική) φαίνεται να είναι πιο συνηθισμένη στο θέμα σας; Γιατί
   πιστεύετε ότι συμβαίνει αυτό;
2. **Σύγκριση προσεγγίσεων:** (Εάν βρήκατε και τα δύο είδη) Επιλέξτε ένα
   ποσοτικό και ένα ποιοτικό άρθρο από τη λίστα σας. Τι διαφορετικό σας λέει το
   καθένα για το θέμα σας; Πώς αλληλοσυμπληρώνονται οι πληροφορίες που σας
   δίνουν;
3. **Σύνδεση με την πράξη:** Με βάση *μόνο* αυτά που διαβάσατε στα άρθρα που
   εντοπίσατε, ποια είναι **μία** πρακτική συμβουλή ή ιδέα που θα κρατούσατε για
   τη δουλειά σας ως παιδαγωγοί στο νηπιαγωγείο;
4. **Μια νέα ερώτηση:** Ποια ερώτηση έχετε *ακόμα* για το θέμα σας, στην οποία
   τα άρθρα που εντοπίσατε δεν σας έδωσαν πλήρη απάντηση; Τι θα θέλατε να ερευνηθεί
   περαιτέρω;

### 4. Διαχείριση ομαδικής εργασίας

* Το **Μέρος 2** (η ανάλυση των άρθρων) μπορεί να μοιραστεί. Κάθε μέλος της
  ομάδας μπορεί να αναλάβει την κύρια ευθύνη για την ανάλυση 1-2 άρθρων.

* Τα **Μέρη 1 (Εισαγωγή)** και **3 (Σύνθεση)** *πρέπει* να είναι προϊόν
  συλλογικής συζήτησης και γραφής.
