---
format:
  html:
    toc: true
    toc-depth: 5
    format-links: [pdf]
    css: ../styles.css
  typst: default
---

```{=typst}
#set text(font: "Noto Serif", lang: "el") // ensures bold + Greek shaping
    #let tbox(title, body) = rect(fill: luma(240), stroke: 1pt + gray, radius: 6pt, inset: 10pt)[
    #text(weight: "bold")[#title]
    #v(5pt)
    #body
  ]
```

# Ποιοτική έρευνα

## Αφηγηματική έρευνα

Η αφηγηματική έρευνα είναι ποιοτική προσέγγιση όπου ο/η ερευνητής/τρια μελετά
τις ζωές ατόμων και ζητά από έναν/περισσότερους συμμετέχοντες να διηγηθούν
ιστορίες για τις εμπειρίες τους. Στη συνέχεια αναπλάθει/αναδομεί αυτό το υλικό
σε αφηγηματική χρονολογία και νόημα, συχνά σε συνεργασία με τους
συμμετέχοντες. Βασικά στοιχεία της αφηγηματικής έρευνας είναι συν-συγγραφή και
οι σχέσεις εμπιστοσύνης και ηθικής ευθύνης μεταξύ ερευνητή και αφηγητή.  Η
αφηγηματική έρευνα στοχεύει στην κατανόηση του νοήματος που αποδίδουν οι
άνθρωποι στις εμπειρίες τους (π.χ. πώς ένας εκπαιδευτικός αφηγείται μία κρίση
που προέκυψε στην τάξη του) καθώς και στην ενδυνάμωση των φωνών που σπανίως
ακούγονται.

## Εθνογραφική έρευνα

Η εθνογραφική έρευνα, ή εθνογραφία, είναι η μελέτη των πολιτισμικών προτύπων των
συμμετεχόντων στο φυσικό τους περιβάλλον. Η εθνογραφία επικεντρώνεται σε έναν ή
περισσότερους συγκεκριμένους χώρους που παρέχουν στον ερευνητή ένα πλαίσιο στο
οποίο μπορεί να μελετήσει τόσο το περιβάλλον όσο και τους συμμετέχοντες που το
κατοικούν. Ένα εθνογραφικό περιβάλλον μπορεί να οριστεί ως οτιδήποτε, π.χ. μια
αίθουσα διδασκαλίας ή μια γειτονιά. Οι συμμετέχοντες
παρατηρούνται καθώς λαμβάνουν μέρος σε δραστηριότητες που πραγματοποιούνται
φυσιολογικά στο περιβάλλον.

Ο/Η ερευνητής/τρια αποφεύγει να κάνει ερμηνείες και να βγάζει συμπεράσματα πολύ
νωρίς στη μελέτη. Αντ' αυτού, εισέρχεται σταδιακά στο περιβάλλον, μαθαίνοντας
πώς να γίνει αποδεκτός από τους συμμετέχοντες και κερδίζοντας την εμπιστοσύνη
τους. Με την πάροδο του χρόνου, ο/η ερευνητής/τρια συλλέγει δεδομένα σε κύματα,
σταδιακά εξειδικεύοντας και βελτιώνοντας τις ερμηνείες και τις παρατηρήσης
του/της έως ότου αποκτήσει μια βαθιά κατανόηση του πλαισίου και των ρόλων των
συμμετεχόντων. Η μακροχρόνια ενασχόληση με το περιβάλλον είναι μια βασική πτυχή
της εθνογραφικής έρευνας.

## Έρευνα με μελέτη περίπτωσης

Η έρευνα με μελέτη περίπτωσης είναι μια ποιοτική ερευνητική προσέγγιση για τη
διεξαγωγή έρευνας σε μια μονάδα μελέτης ή ένα οριοθετημένο σύστημα (π.χ. ένας
μεμονωμένος εκπαιδευτικός, μια τάξη ή ένα σχολείο μπορεί να αποτελέσει μια
περίπτωση). Η έρευνα με μελέτη περιπτώσεων είναι μια ολοκληρωμένη μέθοδος που
καλύπτει το σχεδιασμό, τις τεχνικές συλλογής δεδομένων και συγκεκριμένες
προσεγγίσεις για την ανάλυση δεδομένων.
